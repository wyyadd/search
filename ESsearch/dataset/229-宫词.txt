宫词
朱庆馀
寂寂花时闭院门，美人相并立琼轩。含情欲说宫中事，鹦鹉前头不敢言。宫词
顾况
长乐宫连上苑春，玉楼金殿艳歌新。君门一入无由出，唯有宫莺得见人。宫词
薛逢
十二楼中尽晓妆，望仙楼上望君王。锁衔金兽连环冷，水滴铜龙昼漏长。云髻罢梳还对镜，罗衣欲换更添香。遥窥正殿帘开处，袍袴宫人扫御床。